# Assignment 02 - PostgreSQL

## Bonus Section

### Question 01 - What is PostgreSQL?
PostgreSQL একটা ওপেন সোর্স ডেটাবেস সফটওয়্যার, যেটা দিয়ে আমরা ডেটা সংরক্ষণ, খোঁজা, আপডেট করা—এই সব কাজ করতে পারি। সহজভাবে বললে, এটা এমন একটা সিস্টেম যেটাতে আমরা বিভিন্ন তথ্য (যেমন ইউজার ইনফো, পাসওয়ার্ড, অর্ডার ডেটা ইত্যাদি) সেভ করে রাখতে পারি এবং দরকার হলে সেগুলো খুঁজে বের করতে পারি।

**কেন PostgreSQL ব্যবহার করবো?**

- এটা একদম ফ্রি এবং ওপেন সোর্স

- বড় প্রজেক্ট হোক বা ছোট, দুটোর জন্যই কাজের

- একসাথে অনেক ইউজার কাজ করতে পারে

- জটিল টাইপের ডেটা (যেমন JSON) হ্যান্ডেল করতে পারে

- অনেক ফিচার আছে — ট্রানজেকশন, ট্রিগার, স্টোর্ড প্রোসেস ইত্যাদি

### Question 02 - What is the purpose of a database schema in PostgreSQL?
PostgreSQL-এ ডেটাবেস স্কিমা ব্যবহার করা হয় ডেটাবেসের ভেতরে থাকা টেবিল, ভিউ, ফাংশন ইত্যাদি জিনিসগুলোকে গোছানো ও গ্রুপ করে রাখার জন্য।

এক কথায় বললে, স্কিমা মানে হলো ডেটাবেসের ভিতরে একটা আলাদা ফোল্ডার টাইপের জায়গা, যেখানে নির্দিষ্ট কিছু টেবিল বা অবজেক্ট রাখা যায়। এটা ব্যবস্থাপনাকে সহজ করে তোলে।

**স্কিমার মূল সুবিধা -**

- ডেটার ধরণ অনুযায়ী আলাদা স্কিমা তৈরি করে টেবিল সাজিয়ে রাখা যায়।

- দুইটা স্কিমায় একই নামের টেবিল থাকতে পারে।

- স্কিমা অনুযায়ী ইউজারদের আলাদা আলাদা পারমিশন দেয়া যায়।

- কেউ শুধু একটা স্কিমার ভেতরেই কাজ করতে পারবে, অন্য স্কিমাতে না।

- আলাদা স্কিমা থাকায় বড় অ্যাপ বা প্রজেক্টে কে কোথায় কী রাখছে — এসব বুঝতে ও মেইনটেইন করতে সুবিধা হয়।


### Question 03 - Explain the Primary Key and Foreign Key concepts in PostgreSQL.
PostgreSQL-এ Primary Key আর Foreign Key হলো এমন দুইটা গুরুত্বপূর্ণ কনসেপ্ট, যেগুলা টেবিলের মধ্যে ডেটার validity আর relationship ঠিক রাখে।

**Primary Key**
Primary Key হলো একটা বা একাধিক কলাম যেগুলা প্রত্যেক row-কে unique হিসেবে চিহ্নিত করে।

**বৈশিষ্ট্য -**
- এক টেবিলে শুধু একটাই প্রাইমারি কি থাকতে পারে।

- Primary Key-এর ভ্যালু কখনো null হতে পারে না।

- সব row-তে এই ভ্যালু unique থাকতে হবে।

**Foreign Key**
Foreign Key হলো এমন একটা কলাম, যেটা অন্য টেবিলের প্রাইমারি কি-কে রেফারেন্স করে। এর মাধ্যমে দুইটা টেবিলের মধ্যে একটা relationship তৈরি হয়।

**বৈশিষ্ট্য -**
- ডেটাবেজে রিলেশন তৈরি করতে ব্যবহৃত হয়।

- ডেটার ইন্টেগ্রিটি বজায় রাখে — মানে এমন ভ্যালু যেন না থাকে যেটার কোনো মিল নেই রেফারেন্স করা টেবিলে।


### Question 04 - What is the difference between the VARCHAR and CHAR data types?
PostgreSQL-এ VARCHAR আর CHAR দুইটাই টেক্সট টাইপ ডেটা রাখার জন্য ব্যবহার করা হয়। তবে এদের মধ্যে কিছু গুরুত্বপূর্ণ পার্থক্য আছে — যেটা মূলত স্টোর করার ধরন, স্পেস ব্যবহারে পার্থক্য, আর কাজের উপযোগিতা অনুযায়ী আলাদা হয়।

**VARCHAR(n)**
- সর্বোচ্চ `n` সংখ্যক ক্যারেক্টার রাখে।
- ডেটা ছোট হলে কিছুই বাড়তি যোগ করে না।
- মেমোরি যতটুকু লাগে ততটুকু নেয়।

**CHAR(n)**
- সবসময় ঠিক `n` ক্যারেক্টার রাখে।
- ডেটা ছোট হলে শেষে স্পেস দিয়ে ফিক্সড লেন্থ পূরণ করে।
- মেমোরিতে সবসময় `n` ক্যারেক্টার জায়গা নেয়।
